SAL 20
Tijok chirix li awab'ej
1Re li xjolomileb' laj b'ichanel. Xsaalm laj David.
2A' taxaq li Qaawa' chi'ab'inq aawe naq wanqat sa' raaxiik',
a' li xYos laj Jakob chik'aak'alenq aawe.
3Toj sa' taxaq li xloq'laj na'aj
chixtaqla chaq laatenq'ankil;
toj aran Si√≥n chulxk'e taxaq xkawub' laach'ool.
4Chijultiko'q re li Qaawa' chixjunil laamayej,
ut chiwulaq taxaq chiru laayeechi'om.
5Chixk'e aawe li naraj laawaanm
re naq us taa'elq chixjunil li xak'oxla.
6Toja' naq tsaho'q qach'ool xb'aan naq xatq'akok u;
toob'ichanq ut tooninq'ehiq sa' xk'ab'a' li qaYos.
A' taxaq li Qaawa' chik'ehoq aawe chixjunil laatz'aamahom!
7Anaqwan ninnaw naq li Qaawa' tixtenq'a li sik'b'il ru xb'aan;
toj sa' li xloq'laj choxa tixsume chaq
rik'in li xninqal ru xb'aanuhom li xnim uq'.
8Wankeb' li kaweb' xch'ool rik'ineb' li xb'eleb'aal ch'iich',
wankeb' chik rik'ineb' li xkawaay;
a'ut laa'o k'ojk'o li qach'ool rik'in li Qaawa' li qaYos.
9Eb' a'an xe'tichk'ok ut xe't'ane'k;
a'ut laa'o kaw xaqxooko ut naqakuy.
10At Qaawa', chakolaq taxaq li awab'ej,
ut choohaasume taxaq
naq naqayaab'a laak'ab'a'.