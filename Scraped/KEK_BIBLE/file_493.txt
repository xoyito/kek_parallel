SAL 15
Li nahilank sa' xmuheb'aal li Qaawa'
1Xsaalm laj David.
At Qaawa',
ani truuq taahilanq sa' laamuheb'aal?
Ani taawanq sa' laaloq'laj tzuul?
2A' li nawank chi maak'a' xmaak ut naxk'anjela li tiikilal;
li naxye li yaal chi anchal xch'ool
3ut ink'a' nayoob'ank aatin chirix anihaq;
li ink'a' naxb'aanu maa'usilal re li ras riitz'in
chi moko na'aatinak chirix xjolom li rechkab'al;
4xik' naril li tento xtz'eqtaanankil
ut naroxloq'i li naxxiwa ru li Qaawa';
li ink'a' naxjal ru li xyeechi'om rik'in jurament,
us ta ra tixk'ul sa' xk'ab'a' li yaal;
5a' li nak'ehok tumin chi to' ut ink'a' naxpatz' ral,
li ink'a' naraj tuminaak re xrahob'tesinkil li maak'a' xmaak.
Li nab'aanunk re chixjunil a'in,
maajaruj taach'inanq xch'ool chirix li Yos.