SAL 125
Li Yos naxkoleb' li neke'rahok re
1B'ich reheb' li taqsink.
Eb' li kaweb' xch'ool rik'in li Qaawa'
chanchaneb' li tzuul Sión li ink'a' na'eek'ank;
a'an k'ojk'o sa' xna'aj chi junelik.
2Sutsu Jerusalén xb'aaneb' li tzuul;
jo'kan ajwi' li Qaawa' naxsut li xtenamit
chalen anaqwan ut junelik q'e kutan.
3Ink'a' taawanq xwankileb' laj maak chi junelik
sa' xch'och'eb' li tiikeb' xch'ool.
Mare anchal te'ch'inanq xch'ool li xtenamit li Yos
ut te'xtikib' xb'aanunkil li maa'usilal.
4At Qaawa', chawusilaheb' ru li neke'b'aanunk li us,
eb' li neke'wank sa' li tiikilal.
5A'ut eb' li neke'xk'am li b'e ink'a' us
chatz'eqtaanaheb'
rochb'eeneb' li neke'b'aanunk li maa'usilal.
Chiwanq taxaq tuqtuukilal rik'ineb' laj Israel!