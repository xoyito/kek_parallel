SAL 16
Li Qaawa' a'an linloq'laj maatan
1B'ich rik'in uutz'u'ujil aatin tz'iib'anb'il xb'aan laj David.
Chinaak'aak'ale, at inYos,
ninmuhenk aawik'in.
2Ninye re li Qaawa':
“At inNa' at inYuwa',
maak'a' chik us cho'q we, ka'ajwi' laa'at”.
3A'ut eb' a'an naxik xch'ooleb'
chirixeb' li yos li wankeb' sa' ruuchich'och',
k'ojk'ookeb' li raanm rik'in xwankilaleb'.
4K'ajo' xk'ihal li xyoseb',
ut sa' aanil neke'xik chirixeb'.
A'ut laa'in maajaruj tinmayejaq kik' chiruheb',
chi moko tinyaab'aheb' li xk'ab'a' rik'in xtz'uumal we.
5Laa'at linloq'laj maatan ut li xsahil linch'ool, at Qaawa';
chixjunil linyu'am wank sa' laawuq'.
6Q'axal nim laawusilal sa' inb'een,
k'ajo' xchaq'alil ru li k'aru xinmaatani!
7Ninnima ru li Qaawa' li naxk'e inna'leb';
nikinxq'us sa' li waanm us ta ak x'ok q'oqyink.
8Junelik nink'oxla li Qaawa';
wi wank chink'atq, ink'a' taach'inanq li waanm.
9Jo'kan naq nasaho'k linch'ool nasaho'k li waanm;
ninhilank sa' tuqtuukilal chinjunxaqalil.
10Xb'aan naq ink'a' tinaakanab' sa' xna'ajeb' li kamenaq,
chi moko taak'e chi q'aak laawamiiw.
11Taak'ut chiwu xb'ehil li yu'am:
k'ajo' xnimal li sahilal chawe chawu,
xiikil li saa'us aawik'in chi junelik!