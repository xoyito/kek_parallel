SAL 126
Yookeb' chi b'ichank naq ke'sutq'iik chaq
1B'ich re li taqsink.
Naq li Qaawa' kixsutq'isiheb' chaq wi' chik eb' laj Sión,
chanchan wi' matk'ek yooko chiqajunil.
2Toja' naq kiqajap qe chi se'ek;
k'ajo' naq koob'ichank xb'aan xsahil qach'ool!
Toja' naq ke'xye li poyanam chirib'ileb' rib':
“Sachb'ach'oolej xb'aanu li Qaawa' rik'ineb' a'an!”.
3Relik chi yaal naq sachb'ach'oolej
kixb'aanu li Qaawa' sa' qayanq:
k'ajo' naq kik'ojlaak li qaanm!
4At Qaawa', chak'e wi' chik xsahil qach'ool
kama' nakab'aanu reheb' li nima' sa' li chaqich'och'!
5Eb' li yookeb' chi yaab'ak naq neke'awk,
te'saho'q xch'ool naq te'q'oloq.
6Naq yo chi xik laj k'alom,
k'ajo' naq nayaab'ak,
yo xhirb'al li xloq'laj iyaj;
ut naq taasutq'iiq chaq, sahaq chik sa' xch'ool
chi xk'amb'al chaq li xq'olom!