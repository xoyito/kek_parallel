SAL 13
Chinaawil ut chinaasume
1Re li xjolomileb' laj b'ichanel. Xsaalm laj David.
2At Qaawa',
jo' najtil chik tinsachq sa' aach'ool?
Ma chi junajwa?
Jo' najtil chik taamuq aawib' chiwu?
3Jo' najtil chik yooq ink'a'uxl
ut yot'yooq li waanm chi q'eq ut chi kutan?
Jo' najtil chik taanumtaaq sa' inb'een li xik' na'ilok we?
4Chinaawil ut chinaasume, at Qaawa', at inYos!
Toj taak'e xsaqenk xsa' li wu
re naq min'ok chi wark sa' li kamk.
5Mixye li xik' na'ilok we: “Xinnumtaak sa' xb'een!”,
chi moko che'saho'q sa' xch'ool eb' li xik' neke'ilok we
wi tine'ril chi t'ane'k!
6A'ut laa'in k'ojk'o li waanm rik'in laarahom;
k'ajo' xsahil linch'ool xb'aan naq xinaakol!
A' li Qaawa' tinb'icha ru xb'aan naq xinrusila.
Tinb'icha xk'ab'a' li Qaawa', li Nimajwal Yos.