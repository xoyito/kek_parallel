SAL 113
Li xloq'al ut li ruxtaan li Qaawa'
1Aleluya!
Chenima ru li Qaawa', ex aj k'anjel chiru,
chek'e xloq'al li xk'ab'a'!
2Usilaatinanb'il taxaq li Qaawa'
chalen anaqwan ut junelik q'e kutan!
3Chalen naq na'elk li saq'e toj sa' rokik
terq'usinb'ilaq taxaq xk'ab'a' li Qaawa'!
4Nim xloq'al li Qaawa' sa' xb'eeneb' chixjunil li tenamit,
q'axal nim li xwankil toj sa' xb'een li choxa.
5Ani ta chik jo' li Qaawa' li qaYos?
A'an nak'ojlaak toj taqe'q,
6ab'an naxkub'si rib' chi rilb'al li choxa ut li ruuchich'och'.
7Naxwaklesi sa' pojtz' li wankeb' sa' rajb'al ru,
ut narisi sa' mul li wankeb' sa' neb'a'il,
8re naq te'k'ojlaaq sa' xyanqeb' li xninqal ru winq,
rochb'eeneb' li ninqeb' xwankil sa' li tenamit.
9Naq wank junaq ixq li maak'a' xkok'al,
naxk'e xjunkab'al ut eb' li ralal xk'ajol,
jo' na'b'ej li k'ajo' xsahil sa' xch'ool.
Aleluya!