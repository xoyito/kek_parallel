SAL 93
Li x'awab'ejihom li Qaawa'
1Li Qaawa' na'awab'ejink,
tiqto rik'in xnimal xloq'al;
sutsu li Qaawa' xb'aan xnimal xwankil.
A'an kik'ojob'ank re li ruuchich'och' sa' xna'aj,
re naq ink'a' taa'eek'anq chi junajwa.
2Chalen chaq sa' xtiklajik ak k'ojk'o laak'ojarib'aal sa' xna'aj;
chalen chaq junxil ak wankat laa'at.
3Kaw neke'eek'ank eb' li nima', at Qaawa';
k'ajo' naq na'aakanak xyaab' li nima',
tz'aapixik wi' rab'inkil li xkaw oq.
4A'ut jwal nim laawankil, at Qaawa',
chiru li xyaab' li k'iila nima' ut li xkaw oq li palaw;
jwal nim laawankil sa' choxa, at Qaawa'.
5Q'axal yaal chixjunil laawaatin;
laasantilal naxchaab'ilob'resi laawochoch
chi junelik q'e kutan, at Qaawa'!