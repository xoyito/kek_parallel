SAL 70
Seeb'a chaq aawib' chintenq'ankil
(Sal 40,14-18)
1Re li xjolomileb' laj b'ichanel. Xsaalm laj David. Re xjultikankil.
2At inYos, kim chinkolb'al!
At Qaawa', seeb'a chaq aawib' chintenq'ankil!
3Che'kanaaq sa' xutaan ut che'sachq sa' xch'ool
chixjunileb' li neke'ajok inkamsinkil.
Che'sutq'iiq chirixeb' chi sachsooqeb' xna'leb'
eb' li neke'ajok xb'aanunkil maa'usilal we.
4Che'q'ajq chirixeb' xb'aaneb' xxutaan
eb' li neke'se'enk we: “Ja, ja!”, chankeb'.
5Ab'an che'nujaq rik'in nimla sahil ch'oolej
chixjunileb' li neke'sik'ok aawe.
Che'xye chi junelik
jo'k'ihaleb' li neke'rahok re laakolom:
“Q'axal nim li Qaawa'!”, cha'qeb'.
6At inYos, maak'a' wank we ut q'axal toq'ob' wu;
seeb'a chaq aawib' chintenq'ankil.
Laa'at laj tenq'ahom ut laj kolol we;
matb'ayk chaq, at Qaawa'.