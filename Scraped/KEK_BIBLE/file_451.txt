JOB 15
Naq laj Elif치s ki'aatinak xka' sut
1Toja' naq laj Elif치s aj Tem치n kichaq'ok ut kixye re laj Job chi jo'ka'in:
2Li wank xna'leb' ink'a' na'aatinak kama' laa'at.
Maak'a' na'ok wi' li k'aru nakaye:
chanchan li iq' li yal nanume'k.
3Junes memil na'leb' nakaye;
nakat-aatinak chi maak'a' xyaalal.
4Rik'in li k'aru nakaye
nakasach xwankil li roxloq'inkil li Yos
ut nakak'ejeb' li poyanam chi xtz'eqtaanankil li tijok.
5Moko tiik ta laach'ool,
ut aran na'elk chaq laab'alaq'il aatin.
6Rik'in laawaatin nak'utunk naq wank aamaak;
moko aajel ta ru naq laa'in tinraqoq aatin sa' aab'een.
7Ma laa'at tab'i' li xb'een winq yo'lajenaq sa' ruuchich'och'?
Ma xb'een katsiyaak laa'at chiruheb' chixjunil li tzuul?
8Ma laa'at tab'i' laj k'ehol xna'leb' li Yos?
Ma ka'ajwi' aawik'in wank li choxahil na'leb'?
9K'aru nakanaw laa'at ut ink'a' ta naqanaw laa'o?
K'aru nakataw ru,
ut ink'a' ta naqataw ru laa'o?
10Cheeko laa'o ut saq li qismal;
jwal nim chik li qana'leb' chiru xna'leb' laayuwa'.
11Ma ink'a' tz'aqal cho'q aawe
naq a' ajwi' li Yos nak'ojob'ank aach'ool
ut laa'o yooko chawaatinankil rik'in q'unil aatin?
12K'a'ut naq napo'k laach'ool
ut numtajenaq laajosq'il?
13Nakatjosq'o'k rik'in li Yos
ut nakawech' rix rik'in laak'iila aatin.
14Chiru li Yos maajun poyanam saq ru li xch'ool;
wank qamaak chiqajunilo.
15Ink'a' ajwi' k'ojk'o xch'ool li Yos chirixeb' li x'치njel;
chi moko li choxa ch'ajob'resinb'il chiru A'an.
16Ma tojo' tana chik laa'o
li ink'a' us qana'leb' ut naqab'aanu li maa'usilal rajlal
jo' naq na'uk'e'k li ha'?
17Ab'i, a Job,
tinseeraq'i aawe li k'aru ninnaw:
18a'an li choxahil na'leb' ke'xtzol najter
eb' laj k'ehol na'leb' rik'ineb' li xxe' xtooneb'.
19Moko ke'xtzol ta rik'ineb' laj ab'l tenamit.
Jo'kan naq li Yos kixk'eheb' chi reechani li loq'laj ch'och'.
20Li ink'a' us xna'leb' wank sa' rahilal chi junelik
ut ink'a' najt roq li xyu'am.
21Yalaq k'aru narab'i, naxiwak;
ut naq nareek'a xsahil li xch'ool,
neke'wulak laj elq' sa' li rochoch.
22Maak'a' royb'enihom:
naxnaw naq ink'a' taakole'q chiru li aak'ab',
jo'wi' chiru li ch'iich' ut li kamk.
23Li xtib'el a'anaq xtzekemq eb' li so'sol;
naxnaw chi us naq taa'oso'q chi junajwa.
24Yo xxiw xb'aan naq chalk re xq'ehil li aak'ab';
k'ajo' naq nachalk xk'a'uxl ut nasiksotk,
kama' junaq awab'ej li ok re chi yalok.
25Naxk'ul chi jo'kan xb'aan naq kixq'etq'eti rib' chiru li Yos;
kiraj xnimob'resinkil rib'
26ut kixkut rib' sa' xb'een li Nimajwal
chi wank xk'anjelob'aal re yalok.
27Li ink'a' us xna'leb' a'an q'axal nim xtib'el,
28ab'anan sa' po'lemil tenamit toxkanaaq;
taawanq sa' li junesal na'ajej ut sa'eb' li ochoch li xe'kanaak chi nakirnak.
29Ink'a' najt taawanq xb'ihomal sa' ruuchich'och';
ink'a' taanaab'alo'q li xjunkab'lal.
30Ink'a' taakole'q chiru li aak'ab':
chanchanaq li che' k'atb'il xb'aan li xam,
ut li iq' xk'amok re li ratz'um.
31Mixk'ojob' xch'ool rik'in li k'aru nab'alaq'ink,
xb'aan naq chixjunil a'an maak'a' na'ok wi'.
32Eb' li ink'a' useb' xna'leb' te'oso'q
naq toj maji' xq'ehil li xkamikeb':
33chanchanaqeb' li awimq uub'
li nat'ane'k li ru chiru ch'och',
ut jo'aqeb' li xche'el li oliiw li naxtz'eq li ratz'um.
34Eb' li maak'a' xpaab'aaleb' te'kamq
chi maak'a'eb' li ralal xk'ajol;
li xam taachoyoq re li rochocheb'.
35Eb' li neke'siyank maa'usilal,
nimla rahilal te'rala,
ut junes b'alaq'ink te'ruuchin.