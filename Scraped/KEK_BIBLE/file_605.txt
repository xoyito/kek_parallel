SAL 127
Maak'a' aj e li qak'anjel wi maak'a' li Yos
1B'ich re li taqsink. Xsaalm laj Salom√≥n.
Wi li Qaawa' ink'a' naxyiib' li kab'l,
maak'a' aj e naq neke'xtawasi rib' laj kab'lanel.
Wi li Qaawa' ink'a' naxk'aak'ale li tenamit,
maak'a' aj e naq nayo'lek laj k'aak'alehom re.
2Maak'a' rajb'al naq nekeseeb'a eerib' chi wakliik
ut toj ewu nekexxik chi hilank,
malaj neketawasi eerib' chi xsik'b'al leetzekemq:
li Qaawa' naxk'eheb' xtzekemq li ramiiw
us ta eb' a'an yookeb' chi wark!
3Li qakok'al a'aneb' li rosob'tesihom li Qaawa',
eb' li qalal qak'ajol a'aneb' li qaq'ajkamunkil.
4Kama'eb' li ral simaj sa' ruq' li jwal kaw rib',
jo'kaneb' li qalal qak'ajol yo'lajenaqeb' sa' li qasaajilal.
5Us xaq re li winq li naab'aleb' ralal xk'ajol:
ink'a' xutaanal tkanaaq xb'aaneb' li xik' neke'ilok re,
naq taajitmanq chiruheb' laj raqol aatin.