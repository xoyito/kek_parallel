SAL 14
Eb' li ink'a' useb' xch'ool neke'xtz'eqtaana li Yos
(Sal 53)
1Re li xjolomileb' laj b'ichanel. Xsaalm laj David.
Eb' li jip neke'xk'oxla naq maak'a' li Yos.
Sachenaqeb', oso'jenaqeb' sa'eb' li xyib' aj na'leb',
maajun reheb' nab'aanunk li us.
2Li Qaawa' toj sa' choxa narileb' chaq li poyanam:
ma wank tana junjunqaq li wank xna'leb',
junaq taxaq li nasik'ok re li Yos.
3Ab'an sachenaqeb' sa' b'e chixjunileb',
junxikikeb' sa' li maa'usilal.
Maak'a' junaq nab'aanunk li us,
yal jun taxaq.
4Ma ink'a' te'xtaw xyaalal eb' laj b'aanuhom maa'usilal,
li wankeb' aran chi k'ajo'eb' xxiw,
chixjunileb' li neke'xlow lintenamit jo' nawa'e'k li wa,
eb' li ink'a' neke'xpatz' xk'ab'a' li Qaawa'?
5Us raj naq eb' a'an te'xnaw a'in:
naq li Yos wank rik'ineb' li tiikeb' ru xyu'am.
6Us ta neke'xse'e li xk'uub'ahom eb' li neb'a',
ab'an li Qaawa' wank chi xkolb'aleb'.
7Chichalq taxaq toj Si√≥n
li xkolb'aleb' laj Israel!
Naq li Qaawa' tixwaklesi xch'ool li xtenamit,
taa'ok chi ninq'ehik laj Jakob.
K'ajo' naq taasaho'q sa' xch'ool laj Israel!