SAL 123
Aawik'in nintaqsi li wilob'aal
1B'ich re li taqsink.
Nintaqsi li wilob'aal aawik'in, at Qaawa',
laa'at li wankat sa' choxa.
2Jo' laj k'anjel winq kaw na'ilok sa' ruq' laj eechal re,
kama' laj k'anjel ixq kaw na'ilok sa' ruq' laj eechal re,
jo'kano ajwi' laa'o:
kaw li qilob'aal rik'in li Qaawa' li qaYos
toj reetal tolril xtoq'ob'aal qu.
3Chawuxtaana qu, at Qaawa',
chawuxtaana qu,
xb'aan naq k'ajo' naq tz'eqtaananb'ilo!
4K'ajo' naq xootitz'k chi hob'e'k xb'aaneb' li sa wankeb';
jwal nim li qatz'eqtaanankil xb'aaneb' li q'etq'eteb'.