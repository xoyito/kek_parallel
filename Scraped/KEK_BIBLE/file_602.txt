SAL 124
Laj Kolol re laj Israel
1B'ich re li taqsink. Xsaalm laj David.
Wi ta li Qaawa' ink'a' x'okenk chiqix
-che'xyehaq a'an eb' li ralal xk'ajol laj Israel-,
2wi ta li Qaawa' ink'a' x'okenk chiqix
naq xe'wakliik chi yalok eb' li xik' neke'ilok qe,
3xoohe'xnuq' raj chi yo'yo
xb'aan naq numtajenaq xjosq'ileb'.
4Xoob'ut'irk raj xb'aaneb' li nima',
xnume'k raj li xkaw oq li ha' sa' qab'een
5ut xoosub'e'k raj sa' li b'ut' li k'ajo' xkawil.
6Usilaatinanb'il taxaq li Qaawa'
li ink'a' xooxk'e chi nuq'e'k xb'aaneb' li xik' neke'ilok qe!
7Xqakol li qayu'am kama' junaq xik'anel xul
sa' xra'aleb' li winq neke'yohob'k.
Xt'upe'k li xra'aleb', ut xookole'k!
8Li qatenq'ankil nachalk rik'in li Qaawa',
a'an laj winqob'resihom re li choxach'och'.