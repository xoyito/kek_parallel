SAL 11
K'ojk'o xch'ool li tiik ru xyu'am
1Re li xjolomileb' laj b'ichanel. Xsaalm laj David.
Rik'in li Qaawa' ninmuhenk.
K'a'ut naq nekeye we:
“Elelin sa' k'iche' jo' junaq xik'anel xul?
2Li ink'a' useb' xna'leb' yookeb' chi xyiib'ankil xsimaj,
neke'xk'e li ral simaj chiru xk'aamal
re xkamsinkileb' sa' muqmu li tiikeb' xch'ool.
3Naq li rub'elankil xt'ane'k ut yo chi oso'k chixjunil,
k'a' ta chik ru tixb'aanu li tiik xch'ool?”.
4Li Qaawa' wank sa' li xloq'laj ochoch,
li Qaawa' wank xk'ojarib'aal sa' li choxa;
naril chaq chixjunil li ruuchich'och'
ut naxk'e reetal chixjunil li qab'aanuhom.
5Li Qaawa' naxyal rix laj maak ut li tiik xch'ool;
xik' naril li narahink re li raaxiik'.
6Tixtaqla chaq xam ut asuupr sa' xb'eeneb' li wankeb' xmaak,
ut tixq'ajkamuheb' rik'in kaqsut-iq' li tixk'at chixjunil.
7Li Qaawa' a'an tiik xch'ool ut naxra li tiikilal:
eb' li tiikeb' ru xyu'am toxe'ril ru li Yos.