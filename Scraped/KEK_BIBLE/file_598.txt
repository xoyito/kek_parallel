SAL 120
Eb' li xik' neke'ilok re li tuqtuukilal
1B'ich re li taqsink.
Naq wankin chaq sa' rahilal,
xinpatz' xk'ab'a' li Qaawa', ut a'an xinxsume.
2At Qaawa', chinaakol chiruheb' li neke'tik'ti'ik,
chinaakol chiruheb' li neke'b'alaq'ik.
3K'aru tixk'e aawe li Qaawa'
malaj k'aru tixtaqla aawik'in, at aj ka'pak'al u?
4Tixk'ajtesi aawu rik'in ral simaj chi q'esnanb'il ru'uj,
jo'wi' rik'in ru xam li k'ajo' xtiqwal.
5Q'axal ra cho'q we li wank sa' li tenamit Mesek,
k'ajo' xrahil li hilank sa' xmuheb'aaleb' laj Kedar.
6Naab'al kutan xinwank sa' xyanqeb' li neke'xtz'eqtaana li tuqtuukilal.
7Wi laa'in nin'aatinak chirix li tuqtuukil usilal,
eb' a'an a' chik li yalok neke'raj ut neke'xsik'.