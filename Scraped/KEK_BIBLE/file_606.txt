SAL 128
Li rosob'tesihom li Yos sa' xb'een li tiik xch'ool
1B'ich re li taqsink.
Us xaq reheb' li neke'roxloq'i li Qaawa'
ut neke'xtaaqe chixjunileb' li xb'e.
2Rik'in li naruuchin laak'anjel tattzekanq.
K'ajo' naq taasaho'q laach'ool;
us tat-elq rik'in chixjunil li taab'aanu.
3Laawixaqil chanchanaq jun toon chi uub'
li q'axal na'uuchink chi xmu laawochoch.
Eb' laawalal aak'ajol chanchanaqeb' xtux li oliiw
chi xsutam laameex.
4Jo'ka'in naq taa'osob'tesiiq li winq li naroxloq'i li Qaawa'.
5A' taxaq li Qaawa' chi'osob'tesinq aawe
chalen chaq toj sa' li tzuul Sión.
Taawil taxaq xsahil xch'ool Jerusalén
chiru chixjunil laayu'am chi junelik.
6Toxaawil ajwi' eb' laawi aamam.
Chiwanq taxaq tuqtuukilal sa' xb'een laj Israel!