SAL 137
Chireheb' li nima' re Babilonia
1Chireheb' li nima' aran Babilonia
xoochunlaak ut xooyaab'ak
chi xk'oxlankil li tenamit Sión,
2naq t'uyt'uukeb' chaq li qa'aarp
sa' ruq'eb' li che' chire li ha'.
3Aran eb' li xe'k'amok qe chi preexil
xe'xye qe naq toob'ichanq;
eb' li yookeb' chi rahob'tesink qe
xe'xpatz' qe b'ich re sahil ch'oolej:
“B'ichahomaq cho'q qe jun b'ich
jo' li nekeb'icha aran Sión”, chankeb'.
4Ab'anan chanru naq tqab'icha xb'ich li Qaawa'
naq wanko chaq sa' ab'l tenamit?
5Wi nakatsachk sa' inch'ool, at Jerusalén,
jwal us cho'q we chi sikirk linnim uq'!
6Chixletzaq ta rib' li ru'uj waq' sa' li we,
wi ink'a' nakatnaqk sa' li waanm,
wi ink'a' ninxaqab' li tenamit Jerusalén
cho'q xnimal xsahil linch'ool!
7At Qaawa', che'jultijo'q taxaq aawe eb' laj Edom
naq xe'xye chaq sa' xkutankil li xsachik Jerusalén:
“Juk'umaq, juk'umaq toj reetal chixjunil li rub'elankil!”.
8At Babilonia aj juk'unelat,
us xaq re li taa'eeqajunq aawe li rahilal qak'ulum aab'aan;
9us xaq re li taachapoq reheb' laakok'al
ut tixpik'aheb' chi kaw chiru li pek!