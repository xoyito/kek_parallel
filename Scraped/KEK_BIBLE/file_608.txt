SAL 130
Toj sa' xchamal li rahilal
1B'ich re li taqsink.
Toj sa' xchamal li rahilal ninyaab'a laak'ab'a', at Qaawa'.
2At inNa' at inYuwa', chawab'i taxaq lintij,
chasume xyaab' linkux
naq nintz'aama intenq'ankil.
3Wi ta nakak'e sa' aach'ool li qamaak, at Qaawa',
ani truuq tkanaaq chi xaqxo chawu?
4Ab'an laa'at nakakuy nakasach li qamaak,
jo'kan naq aak'ulub' naq tatqoxloq'i.
5K'ojk'o linch'ool rik'in li Qaawa',
k'ojk'o li waanm rik'in li xloq'laj aatin.
6Q'axal chik nawoyb'eni li Qaawa'
chiru naq laj k'aak'alenel tenamit naroyb'eni li kutan naq nahik'e'k.
7Jo' naq laj k'aak'alenel naroyb'eni li hik'e'k,
jo'kanaqeb' ajwi' laj Israel chi royb'eninkil li Qaawa'.
Xb'aan naq rik'in li Qaawa' wank li rahok,
rik'in a'an wank li tz'aqal kolb'a ib'.
8A'an taa'isinq re laj Israel
sa' chixjunil li maak xlaje'xb'aanu.