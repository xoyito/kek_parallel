SAL 29
Li xkawil xyaab' xkux li Qaawa'
1Xsaalm laj David.
Ex aj k'anjel chiru li Yos sa' choxa,
chenima ru li Qaawa',
chek'e xloq'al ut xwankilal.
2Chenima li xloq'laj k'ab'a' li Qaawa'
ut chehupub' eerib' rub'el roq sa' li xloq'laj na'aj.
3Li xyaab' xkux li Qaawa' na'ab'imank chaq sa' xb'eeneb' li ha',
chanchan kaaq naq na'eek'ank li Yos li nim xloq'al:
li Qaawa' wank sa' xb'eeneb' li k'iila ha'!
4Li xyaab' xkux li Qaawa' a'an q'axal kaw,
li xyaab' xkux li Qaawa' a'an rajawal nim xwankil.
5Li xyaab' xkux li Qaawa' naxxereb' li yaw;
li Qaawa' naxxereb' li yaw re Líbano.
6Naxk'e chi pisk'ok Líbano jo' junaq ch'ina wakax,
ut li tzuul Sarión kama' ral li josq' aj wakax.
7Li xyaab' xkux li Qaawa' kama' li raq'kaaq naq narepok chaq;
8li xyaab' xkux li Qaawa' naxchiq'chiq'i li chaqich'och',
li Qaawa' naxchiq'chiq'i li chaqich'och' wank Kadés.
9Li xyaab' xkux li Qaawa' naxhi'ch'le li ji ru,
li Qaawa' naxmich' eb' li k'iche'.
Jo'nimal li wank sa' li xloq'laj ochoch
jun xikikeb' chi xyeeb'al:
“Nimaq ta xloq'al”, chankeb'.
10K'ojk'o li Qaawa' sa' xb'een li b'ut'iha',
k'ojk'o li Qaawa' cho'q awab'ej chi junelik.
11Li Qaawa' naxk'e xwankilal li xtenamit,
li Qaawa' narosob'tesi li xtenamit rik'in tuqtuukilal.