SAL 133
Loq' li wank sa' junajil
1B'ich re li taqsink. Xsaalm laj David.
K'ehomaq reetal:
k'ajo' xloq'al, makach'in xch'ina'usal
naq wankeb' laj paab'anel sa' junajil!
2A'an chanchan sununkil b'an li nahoymank sa' xb'een jolomej
ut nakub'eek toj chi xmach,
toj chi xmach laj Aharón, chire chixjunil li raq'.
3Chanchan li k'ajob' re li tzuul Hermón
li yo chi kub'eek sa' xb'een Sión.
Xb'aan naq aran li Qaawa' naxhoy li rosob'tesihom:
a'an li yu'am chi junelik.