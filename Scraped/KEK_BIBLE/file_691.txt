IS 12
B'ich re b'anyoxink
1Sa' li kutan a'an taaye:
“Ninb'anyoxink chawu, at Qaawa',
xb'aan naq xatjosq'o'k chiwu,
ab'anan xch'anaak laajosq'il
ut xak'ojob' wi' chik linch'ool.
2A' li Yos nakolok we;
k'ojk'o li waanm rik'in ut maak'a' ninxiwa.
Li Qaawa' a'an linkawilal ut linmetz'ew,
a'an laj kolol we”.
3Chi sa sa' leech'ool teexok leeha'
sa'eb' li xyo'leb'aal li kolb'a ib',
4ut teeye sa' li kutan a'an:
“Yoxinqex chiru li Qaawa'
ut terq'usihomaq li xk'ab'a';
puktesihomaq resil li xninqal xb'aanuhom,
ch'olob'omaq reheb' li tenamit
naq nim xwankil sa' xb'een chixjunil.
5B'ichanqex chiru li Qaawa'
xb'aan naq xb'aanu sachb'ach'oolej
li tento taanawmanq sa' chixjunil li ruuchich'och'.
6Japomaq eere chi b'ichank xb'aan xsahil leech'ool
laa'ex li wankex Sión,
xb'aan naq li Yos, li xSant laj Israel,
wank sa' eeyanq rik'in xnimal xwankil”.