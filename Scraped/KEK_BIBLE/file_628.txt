SAL 150
Chenima ru li Qaawa'
1Aleluya!
Chenima ru li Qaawa' sa' li xloq'laj ochoch,
chek'ehaq xloq'al li Qaawa' sa' li choxa, li reetalil li xwankil.
2Chenima ru sa' xk'ab'a' li xninqal xb'aanuhom,
chenima li xk'ab'a' xb'aan naq numtajenaq li xwankil.
3K'ehomaq xloq'al rik'in xyaab'asinkil li tronpeet,
k'ehomaq xloq'al rik'in aarp ut kitaar.
4Chenima ru rik'in tun ut xajok,
chenima ru rik'in xolb' ut chirimiiy.
5Chenima li xk'ab'a' rik'in tzojtzoj tun,
chenima li xk'ab'a' rik'in chixjunileb' li wajb'.
6Chixjunil li wank xyu'am chixnimaaq xk'ab'a' li Qaawa'!
Aleluya!