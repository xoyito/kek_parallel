SAL 23
Li chaab'il aj K'aak'alenel ut aj K'ulul ula'
1Xsaalm laj David.
Li Qaawa' a'an laj k'aak'alehom we:
maak'a' taamajelo'q chiwu.
2Nikinxk'e chi hilank sa' raxil pach'aya',
nikinxk'am b'arwi' wank li tuqtuukil ru ha':
3naxk'e wi' chik inmetz'ew.
Nikinxb'eres sa' li tiikil b'e
sa' xk'ab'a' xnimal li xrahom.
4Us ta tinnume'q chiru q'oqyinkil taq'a,
maak'a' k'aru tinxiwa laa'in,
xb'aan naq wankat wik'in, at Qaawa';
laab'aar ut laaxuq' neke'xk'ojob' inch'ool.
5Nakak'uub' jun li meex cho'q we
chiruheb' li xik' neke'ilok we;
ut nakayul linjolom rik'in sununkil b'an.
K'ajo' naq natz'iptz'otk xsa' linsek'!
6Relik chi yaal naq sahilal ut usilal taa'ochb'eeninq we
chiru chixjunil linyu'am.
Linmuheb'aal a'anaq rochoch li Qaawa' junq'e junq'e kutan.