1 Chi yaal, chi yaal, ninye aawe laa’at, inmoos Frederick G. Williams: Ab’i lix yaab’ xkux li ani na’aatinak, li raatin li Qaawa’ laa Dios, ut chat-ab’inq chiru li b’oqok li b’oqb’ilat wi’, a’an re wank choq’ ataqenaqil aj tij sa’ lin iglees, ut jun aj tenq’ aj k’ehol na’leb’ chiru lin moos aj Jose Smith, alalb’ej;
2 Re li kink’e wi’ lix alaawil li awa’b’ejihom, li junelik eechaninb’il xb’aan li bAwa’b’ejil re li Taqenaqil Tijonelil:
3 Jo’kan ut, chi yaal ninxaqab’ xwankil a’an ut tinwosob’tesi, ut laa’at ajwi’, a’ yaal jo’ tiikat chi paab’ank sa’ k’ehok na’leb’, sa’ li opiis li kinxaqab’ choq’ aawe, sa’ tijok junelik, rik’in xyaab’ aakux ut sa’ laa ch’ool, chi k’utk’u ut aajunes, jo’ ajwi’ sa’ laa k’anjel sa’ xjultikankil li evangelio sa’ xch’och’eb’ li yo’yookeb’, ut sa’ xyanqeb’ laa komon.
4 Ut sa’ xb’aanunkil li k’a’aq re ru a’in taab’aanu xnimal li chaab’ilal reheb’ laa wech winqilal, ut taatenq’a chixwaklesinkil axloq’al li ani wank choq’ aaQaawa’.
5 Jo’kan ut, tiikaqat chi paab’ank; chatxaqliiq sa’ li opiis li kinxaqab’ choq’ aawe; ak’e xtenq’ankileb’ li q’uneb’ xmetz’ew, taqsi li uq’ej li nalukta, ut bk’e xmetz’ew li cxb’een aqej li maak’a’ xmetz’ew.
6 Ut wi tiikat chi paab’ank toj sa’ roso’jik, taawanq choq’ aakoroon li akole’k chiru li kamk, ut li bjunelik yu’am sa’eb’ li cochoch kinkawresi sa’ rochoch lin Yuwa’.
7 K’ehomaq reetal, ut ilomaq, a’in li raatin li Alfa ut li Omega, a’an ajwi’ li Jesukristo. Amen.