1 Xb’aan naq li ab’eelomej li ink’a’ napaab’an, santob’resinb’il xb’aan li ixaqilb’ej, ut li ixaqilb’ej li ink’a’ napaab’an santob’resinb’il xb’aan li b’eelomej; wi ta ink’a’ jo’kan, tz’ajaqeb’ raj ru lee ralal eek’ajol; a’ut anajwan santeb’.
2 Anajwan, sa’ xkutaneb’ li apostol li chaq’rab’ chirix xsetb’al xtz’uumal li tz’ejwalej natawman sa’ xyanq chixjunileb’ laj Judio li ink’a’ neke’paab’ank re lix evangelio li Jesukristo.
3 Ut kik’ulman naq kiwakli jun nimla awech’ok-ib’ sa’ xyanqeb’ li tenamit chirix li chaq’rab’ re bxsetb’al xtz’uumal li tz’ejwalej, xb’aan naq li b’eelomej li ink’a’ napaab’an kiraj naq eb’ li ralal xk’ajol te’setmanq xtz’uumaleb’ lix tz’ejwal ut te’k’ehe’q rub’el xwankil lix cchaq’rab’ laj Moises, ut a’ chaq’rab’ a’an ak tz’aqlojenaq ru.
4 Ut kik’ulman naq eb’ li alal k’ajolb’ej, rik’in naq k’iresinb’ileb’ rub’el xwankil lix chaq’rab’ laj Moises, ke’ab’in chiru li ana’leb’ kanab’anb’il xb’aaneb’ lix yuwa’, ut moko ke’xpaab’ ta lix evangelio li Kristo, sa’ li ke’ok wi’ chi moko santeb’ ta.
5 Jo’kan ut, xb’aan li ajom a’in naq li apostol kitz’iib’ak choq’ re li iglees, ut kixk’e jun taqlahom reheb’, moko re ta li Qaawa’, re b’an a’an xjunes, naq jun aj paab’anel ink’a’ ataajunajimanq rik’in jun li ink’a’ napaab’an, ka’ajwi’ wi taak’ehe’q xraqik lix bchaq’rab’ laj Moises rik’ineb’;
6 Re naq te’kanaaq li ralal xk’ajol chi maak’a’ li setok xtz’uumal li tz’ejwalej; ut taak’ehe’q xraqik li na’leb’ kanab’anb’il, li nayehok re naq moko santeb’ ta li kok’al; xb’aan naq natawman a’an sa’ xyanqeb’ laj Judio.
7 A’b’anan eb’ li akok’al ka’ch’ineb’ xyu’am bsanteb’, rik’in naq csantob’resinb’ileb’ xb’aan lix dtojb’al rix li maak xb’aan li Jesukristo, ut a’in xyaalalil li loq’laj hu.