("My dear brothers and sisters and friends throughout the world, I offer my personal welcome to this general conference.", "Ex was wiitz’in ut wamiiw chiru li ruchich’och’, nink’e sahil k’ulunik eere sa’ li jolomil ch’utub’aj-ib’ a’in.")
("We gather as a great global family desiring to worship our Lord and Savior, Jesus Christ.", "Naqach’utub’ qib’ jo’ jun nimla junkab’al re xloq’oninkil li Qaawa’, li qaKolonel Jesukristo.")
("Thank you for joining with us.", "B’antiox eere naq wankex qik’in.")
("This last year has been one for the record books.", "Naab’al li xk’ulman chiru li chihab’ a’in.")
("No doubt we have each learned things we did not know previously.", "Xqatzol k’iila na’leb’ li maji’ xqanaw.")
("Some lessons that I knew before have been written on my heart in new and instructive ways.", "Wan li na’leb’ li ak ninnaw chaq junxil a’ut tz’iib’anb’il chik chiru inch’ool li na’leb’ a’an chi ak’il.")
("For example, I know for sure that the Lord directs the affairs of His Church.", "Anajwan, laa’in ninnaw chik naq li Qaawa’ naxb’eresi lix k’anjel lix Iglees.")
("He said, “I will show [you] that I am able to do mine own work.”1
Often, my counselors and I have watched through tear-brimmed eyes as He has interceded in extremely challenging circumstances after we had done our best and could do no more.", "A’an kixye, “Tink’ut [cheru] naq ninru chixb’aanunkil tz’aqal ink’anjel.”1
K’iila sut, laa’in ut eb’ lin tenq’ aj k’ehol na’leb’ xqil rik’in xya’al li qu naq a’an xchal re qatenq’ankil sa’ li ninqi ch’a’ajkilal, chirix naq ak xqab’aanu li jo’ kihal naru chiqu ut maak’a’ chik xooru chixb’aanunkil qajunes.")
("We do indeed stand all amazed.", "Sachso nokokana chi yaal.")
("I also understand better now what He meant when He said, “Behold, I will hasten my work in its time.”2 Over and over again I have rejoiced as He has directed and executed the hastening of His work—even during a global pandemic.", "Nintaw chik ru chi us lix yaalalil li raatin naq kixye, “K’ehomaq reetal, laa’in tinseeb’a lin k’anjel sa’ xq’ehil.”2 K’iila sut xsaho’ inch’ool naq a’an xb’eresi ut xseeb’a lix k’anjel—us ta yoo jun nimla yajel sa’ ruchich’och’.")
("My dear brothers and sisters, the strength of the Church lies in the efforts and ever-growing testimonies of its members.", "Ex was wiitz’in, lix metz’ew li Iglees nachal rik’in lix yalb’aleb’ xq’e ut lix nawomeb’ xch’ool lix komon.")
("Testimonies are best cultivated in the home.", "K’a’jo’ naq naniman li xnawom ch’oolej sa’ li ochoch.")
("During this past year, many of you have dramatically increased the study of the gospel in your homes.", "Chiru li chihab’ a’in, naab’al eere xetzol li evangelio chi kaw sa’ lee rochoch, mas wi’chik chiru li xeb’aanu junxil.")
("I thank you, and your children will thank you.", "Ninb’antioxi eere, ut lee kok’al te’b’antioxinq ajwi’ cheru.")
("The huge project to renovate the Salt Lake Temple continues.", "Toj yoo chi ak’ob’resimank li santil ochoch re Lago Salado.")
("From my office I have a front-row seat to watch the work taking place on the temple plaza.", "Sa’ lin oficina nawil li k’anjel yookeb’ xb’aanunkil sa’ xsutam li santil ochoch.")
("As I have watched workers dig out old tree roots, plumbing, wiring, and a leaky fountain, I have thought about the need for each of us to remove, with the Savior’s help, the old debris in our lives.", "Naq xe’wil laj k’anjel chirisinkil li k’a’aq re ru q’eel aran, xink’oxla naq aajel ru naq taqisi, chi tenq’anb’ilo xb’aan li Kolonel, li k’a’ru q’eel sa’ li qayu’am.")
("The gospel of Jesus Christ is a gospel of repentance.3 Because of the Savior’s Atonement, His gospel provides an invitation to keep changing, growing, and becoming more pure.", "Lix evangelio li Jesukristo, a’an jun evangelio re jalb’a-k’a’uxlej.3 Rik’in lix tojb’al rix li maak xb’aan li Kolonel, lix evangelio nokoxb’oq chi jalaak, chi chaab’ilo’k, ut chi saqob’resiik qu.")
("It is a gospel of hope, of healing, and of progress.", "A’an jun evangelio re yo’onink, k’irtesink, ut chaab’ilo’k.")
("Thus, the gospel is a message of joy!", "Chi jo’kan, a’an jun evangelio re sahil ch’oolejil!")
("Our spirits rejoice with every small step forward we take.", "Nasaho’ xch’ool li qamusiq’ rik’in li junjunq yokb’ naqak’e chi uub’ej.")
("Part of the gathering of Israel, and a very important part, is the charge for us as a people to be worthy and willing to help prepare the world for the Second Coming of the Lord.", "Jun raqal lix ch’utub’ankil Israel, li jwal nim ru, a’an li taqlahom naq jo’ tenamit taawanq qak’ulub’il ut taawanq qach’ool re tenq’ank chixkawresinkil li ruchich’och’ choq’ re li xkab’ xk’ulunik li Qaawa’.")
("As we listen to the messages that have been carefully prepared by our leaders under the direction of the Holy Ghost, I invite you to pray to identify the debris you should remove from your life so you can become more worthy.", "Naq taqab’i li aatin li xe’xkawresi li qajolominel chi b’eresinb’ileb’ xb’aan li Santil Musiq’ej, nekexinb’oq chi tijok re teenaw k’a’ru teerisi sa’ lee yu’am, re naq taanimanq lee k’ulub’il.")
("I love you, my dear brothers and sisters, and testify that our Heavenly Father and His Beloved Son know and love you individually.", "Nekexinra, ex was wiitz’in, ut ninch’olob’ xyaalal naq li qaChoxahil Yuwa’ ut li Ralal raaro xb’aan neke’xnaw anihex ut neke’xra li junjunq eere.")
("They stand ready to assist you in every step forward you take.", "Yo’on wankeb’ chetenq’ankil sa’ lee b’eenik chi uub’ej.")
("Welcome to general conference and to the privilege of hearing the voice of the Lord.", "Sahil k’ulunik eere sa’ li jolomil ch’utub’aj-ib’ re rab’inkil lix yaab’ xkux li Qaawa’.")
("In the name of Jesus Christ, amen.", "Sa’ xk’ab’a’ li Jesukristo, amen.")
