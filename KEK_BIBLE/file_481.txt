SAL 3
Rik'in li Qaawa' nachalk li kolb'a ib'
1Xsaalm laj David. Naq yo chi elelik chiru laj Absalón, li ralal.
2At Qaawa',
k'ajo' xk'ihaleb' li xik' neke'ilok we,
xiikileb' li neke'raj numtaak sa' inb'een.
3Naab'aleb' neke'aatinak chiwix:
“Ink'a' chik taakole'q xb'aan li Yos”, chankeb'.
4Ab'anan laa'at, at Qaawa',
inramleb'at, inloq'alat,
laa'at li nakattaqsink re li wilob'aal.
5Ninyaab'a xk'ab'a' li Qaawa',
ut a'an nikinxsume chalen chaq toj sa' li xloq'laj tzuul.
6Ninyoklaak, ninwark ut na'ajk wu,
xb'aan naq li Qaawa' natenq'ank we.
7Us ta sutsuuqin xb'aan k'iila o'q'ob' chi tenamit,
ab'anan ink'a' tinxiwa ruheb'.
8Xaqlin, at Qaawa'!
Chinaakol, at inYos!
Xatz'ajiheb' chawuq' chixjunileb' li xik' neke'ilok we,
xajori li ruuch reheb' li ink'a' useb' xch'ool.
9Rik'in li Qaawa' nachalk li kolb'a ib'.
Chichalq taxaq laawosob'tesihom sa' xb'een laatenamit!