SAL 129
Eb' li xik' neke'ilok re li tenamit Israel
1B'ich re li taqsink.
K'ajo' naq kine'xrahob'tesi chalen chaq sa' linsaajilal
-che'xyehaq eb' laj Israel anaqwan-,
2q'axal kine'xrahob'tesi chalen chaq sa' linsaajilal,
ab'anan ink'a' ke'numtaak sa' inb'een.
3Ke'nume'k sa' inb'een jo' junaq b'ekleb' ch'och',
q'axal kine'xtiq' ut numtajenaq li ra kink'ul;
4ab'an li Qaawa' a'an tiik xch'ool:
kixt'upi li kareen kine'xb'ak' wi' li ink'a' useb' xna'leb'.
5Sa' xutaan taxaq te'sutq'iiq chaq
chixjunileb' li xik' neke'ilok re li tenamit Sión.
6Kama'aqeb' li pim li nayo'laak sa' xb'een li kab'l:
toj maji' nak'iik, ut ak chaqi chik chi junajwa.
7Ink'a' nasetmank xb'aan laj q'olonel
chi moko naxokmank xb'aan anihaq.
8Ut eb' li neke'nume'k aran ink'a' neke'xye reheb':
“Li Qaawa' taxaq chi'osob'tesinq eere!”.
Laa'o nekexqosob'tesi sa' xk'ab'a' li Qaawa'.