SAL 110
Li Kriist a'an Rey ut aj Tij chi junelik
1Xsaalm laj David.
Kixye linYos re linqaawa':
“K'ojlan sa' linnim uq',
toj reetal tink'eheb' li xik' neke'ilok aawe rub'el laawoq”.
2Chalen chaq toj Sión tatxk'e li Qaawa' chi awab'ejink:
chiwanq laawankil sa' xb'eeneb' li xik' neke'ilok aawe!
3Aawe li nimajwal wankilal
chalen chaq sa' xkutankil laayo'lajik.
Sa' li loq'laj muheb'aal,
naq toj maji' nahik'e'k, xatinyoob'tesi.
4Kixye li Qaawa' sa' jurament,
ut ink'a' tixjal li raatin:
“Laa'ataq aj tij chi junelik,
jo' chanru xk'anjel laj Melkisedek”.
5Li Qaawa' wank chak'atq, sa' laanim uq':
tixsach xwankileb' li awab'ej sa' xkutankil li xjosq'il.
6Taaraqoq aatin sa' xb'eeneb' li tenamit
ut tixtuub'eb' li kamenaq;
taaputz'inq jolomej sa' chixjunil li ruuchich'och'.
7Sa' li xb'e taa'uk'aq sa' yu'amha';
jo'kan naq tixtaqsi li rilob'aal chi sa sa' xch'ool.