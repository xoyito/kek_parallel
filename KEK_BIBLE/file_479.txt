SAL 1
Li wiib' chi b'e
1Us xaq reheb'
li ink'a' naxik xch'ooleb' chirix xtakchi' li ink'a' useb' xna'leb',
chi moko neke'wank sa' xb'eheb' laj maak,
ut ink'a' neke'hilank sa' xch'utameb' li neke'xmajewa li Yos,
2neke'xtaw b'an xsahilaleb' xch'ool rik'in xchaq'rab' li Qaawa',
neke'xk'oxla rix li raatin ut neke'xtzol chi q'eq ut chi kutan!
3Chanchaneb' jun toon chi che'
awb'il chire roq nima',
li na'uuchink sa' xq'ehil
ut ink'a' natz'umaak li xxaq:
us neke'elk rik'in chixjunil li neke'xb'aanu.
4Moko jo'kaneb' ta li ink'a' useb' xna'leb',
chanchaneb' b'an li k'im li nak'ame'k xb'aan iq'.
5Jo'kan naq eb' li yib'ru xna'leb' ink'a' te'xkuy
naq taachalq li raqb'a aatin sa' xb'eeneb',
chi moko te'wanq laj maak sa' xkomonil li tiikeb' xch'ool.
6Xb'aan naq li Qaawa' naxk'aak'ale xb'eheb' li tiikeb' ru xyu'am,
a'ut li xb'eheb' li ink'a' useb' taasachq chi junwaakaj.