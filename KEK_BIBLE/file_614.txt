SAL 136
Li xrahom li Yos wank chi junelik
1Chexyoxinq chiru li Qaawa' xb'aan naq chaab'il,
ut li xnimal xrahom wank chi junelik!
2Chexyoxinq chiru li Yos jwal nim xwankil,
li xnimal xrahom wank chi junelik!
3Chexyoxinq chiru li Qaawa' jwal nim xloq'al,
li xnimal xrahom wank chi junelik!
4Ka'ajwi' A'an kixb'aanu sachb'ach'oolej,
li xnimal xrahom wank chi junelik!
5Kixk'uub' li choxa rik'in xnimal xk'a'uxl,
li xnimal xrahom wank chi junelik!
6Sa' xb'een li palaw kixk'ojob' li ruuchich'och',
li xnimal xrahom wank chi junelik!
7Kixyiib' taqe'q eb' li xninqal saqenk,
li xnimal xrahom wank chi junelik!
8Kixyiib' li saq'e cho'q aj k'amol xb'e li kutan,
li xnimal xrahom wank chi junelik;
9kixyiib' li po ut eb' li chahim re te'xk'am xb'e li q'oqyink,
li xnimal xrahom wank chi junelik!
10Kixk'eheb' chi kamk li xb'een ralaleb' laj Ejiipt,
li xnimal xrahom wank chi junelik!
11Ut kirisiheb' laj Israel sa' xyanqeb' a'an,
li xnimal xrahom wank chi junelik;
12rik'in xwankil li ruq' ut xkawilal li xtel,
li xnimal xrahom wank chi junelik!
13Kixjach sa' xyi li Kaqi Palaw,
li xnimal xrahom wank chi junelik;
14ut sa' xyi li ha' kixnumsiheb' laj Israel,
li xnimal xrahom wank chi junelik!
15Kixkut laj Parahón rochb'eeneb' laj puub' sa' li palaw,
li xnimal xrahom wank chi junelik!
16Kixb'eresi li xtenamit sa' li chaqich'och',
li xnimal xrahom wank chi junelik!
17Kixk'eheb' chi rahob'tesiik eb' li awab'ej ninqeb' xwankil,
li xnimal xrahom wank chi junelik!
18Ut kixk'e chi kamsiik eb' li awab'ej jwal kaweb' rib',
li xnimal xrahom wank chi junelik:
19laj Sijón, awab'ej re laj Amor,
li xnimal xrahom wank chi junelik;
20jo'wi' laj Og, awab'ej re laj Basán,
li xnimal xrahom wank chi junelik!
21Ut kixk'e li xch'och'eb' cho'q xna'aj li xtenamit,
li xnimal xrahom wank chi junelik;
22cho'q reechanihom laj Israel aj k'anjel chiru,
li xnimal xrahom wank chi junelik!
23Naq wanko chaq sa' rahilal, koojultiko'k re,
li xnimal xrahom wank chi junelik;
24ut koxkol sa' ruq'eb' li xik' neke'ilok qe,
li xnimal xrahom wank chi junelik!
25A'an li nak'ehok xtzekemq li jo'k'ihal yo'yookeb',
li xnimal xrahom wank chi junelik!
26Chexyoxinq chiru li Qaawa', li xYos li choxa,
li xnimal xrahom wank chi junelik!