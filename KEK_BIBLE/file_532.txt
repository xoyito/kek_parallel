SAL 54
Xyaab'ankil xk'ab'a' li Qaawa' aj raqol aatin
1Re li xjolomileb' laj b'ichanel. Rik'ineb' li wajb' li wankeb' li ru. Xk'utum laj David, 2naq eb' laj Sif koxe'xye re laj Saúl: “Ma ink'a' tab'i' xmuq rib' laj David sa' qayanq?”.
3At Qaawa', chinaakol taxaq sa' xk'ab'a' laarahom,
charaq aatin chiwix rik'in laawankil.
4At inYos, chawab'i taxaq lintij,
chasume taxaq li k'aru ninye.
5Xb'aan naq wankeb' q'etq'et te'raj numtaak sa' inb'een;
jun ch'uuteb' ink'a' useb' xch'ool yookeb' xk'uub'ankil inkamsinkil,
chi ink'a' nakate'xk'e sa' xnaq' ruheb'.
6Ab'anan we' chaq linYos chintenq'ankil:
li Qaawa' a'an tz'aqal tixkuut linyu'am.
7Chinaq taxaq li maa'usilal sa' xb'eeneb' li xik' neke'ilok we,
chasach taxaq ruheb' sa' xk'ab'a' laatiikilal, at Qaawa'!
8Chi anchal linch'ool tinmayejaq chawu,
tinloq'oni aawu sa' xk'ab'a' laachaab'ilal:
9xb'aan naq xinaawisi sa' chixjunil linrahilal,
ut xe'wil chi oso'k chixjunileb' li xik' neke'ilok we.