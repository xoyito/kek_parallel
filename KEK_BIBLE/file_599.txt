SAL 121
Laj K'aak'alehom re laj Israel
1B'ich re li taqsink.
Nintaqsi li wilob'aal sa' xb'eeneb' li tzuul:
b'ar taachalq chaq lintenq'ankil?
2Lintenq'ankil nachalk rik'in li Qaawa',
a'an laj winqob'resihom re choxach'och'.
3Ink'a' tatxkanab' chi t'ane'k sa' b'e,
xb'aan naq ink'a' nawark laj K'aak'alehom aawe.
4Ink'a' nawark chi moko namortaak li ru laj K'aak'alehom re laj Israel.
5Li Qaawa' a'an na'ilok ut namuheelank aawe;
li Qaawa' wank chak'atq.
6Maak'a' tixb'aanu aawe li saq'e chi kutan,
chi moko li po chiru li q'oqyink.
7Li Qaawa' nakatxkol chiru chixjunil li rahilal;
a'an nakolok re laayu'am.
8Li Qaawa' na'ilok aawe jo'q'e tat-elq ut jo'q'e tatsutq'iiq chaq,
chalen anaqwan ut junelik q'e kutan.