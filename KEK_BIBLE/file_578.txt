SAL 100
Xloq'oninkil ru li Yos
1Saalm re b'anyoxink.
Chininq'ehiq sa' xk'ab'a' li Qaawa' chixjunil li ruuchich'och',
2k'anjelanqex chiru li Qaawa' chi sa sa' leech'ool,
jilonqex chi xk'atq: “Nim xloq'al li Yos”, cha'qex.
3Chenawaq naq li Qaawa' a'an Yos,
a'an kiyoob'tesink qe ut reho ajwi',
laa'o li xtenamit,
laa'o xkarneer k'aak'alenb'ilo xb'aan.
4Okanqex sa' li okeb'aal toj chi xneb'aalil li rochoch
rik'in yoxink ut loq'onink;
yoxinqex chiru ut chenimaaq li xk'ab'a'!
5Xb'aan naq jwal chaab'il li Qaawa',
li xrahom wank chi junelik;
li xtiikilal xch'ool wanq junq'e junq'e kutan.