SAL 2
Li Qaawa' ut li Sik'b'il ru xb'aan
1K'a'ut naq neke'xmululi rib' li poyanam?
K'a'ut naq eb' li tenamit yookeb' chi xk'uub'ankil li maak'a' rajb'al?
2Neke'xk'amchi'i rib'eb' li x'awab'ej li ruuchich'och',
eb' laj jolominel wotz neke'k'uub'ank raaxiik'
chirix li Qaawa' ut li Sik'b'il ru xb'aan:
3“Qat'upiiq li xkareeneb' -chankeb'-,
qisihaq qib' sa' li xwankilaleb'!”.
4A'ut Li nak'ojlaak sa' choxa nase'ek chaq,
li Qaawa' naxtz'eqtaanaheb'.
5Chirix chik a'an traatinaheb' sa' josq'il;
k'ajo' xpo'ik xch'ool naq tixsacheb' xna'leb':
6“Laa'in xinxaqab'ank re lin'awab'ej aran Sión sa' linloq'laj tzuul”, chan.
7Tinpuktesi li xk'uub'ahom li Qaawa'
li kixye we: “Laa'at li walal;
anaqwan xatinyoob'tesi.
8Tz'aama we, ut tink'e chaweechaniheb' li tenamit;
aawehaq chixjunil li ruuchich'och'.
9Taajuk'eb' rik'in b'aar ch'iich',
taamuch'iheb' jo' junaq pak'b'il sek'”, chan we.
10Jo'kan utan, ex awab'ej, chetawaq ru,
jalomaq leek'a'uxl laa'ex li wank eewankil sa' ruuchich'och'.
11Chexk'anjelaq chiru li Qaawa' chi wanq eexiw,
12chereek'a xsik naq teeloq'oni ru li Nimajwal Yos.
Mare anchal taapo'q ut texsachq sa' b'e,
xb'aan naq sa' junpaat nachalk xjosq'il.
Us xaq reheb' li neke'muhenk rik'in!