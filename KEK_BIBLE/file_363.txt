1 KR 25
Eb' laj b'ichanel ut eb' laj wajb'
1Moqon laj David ut eb' li xjolomileb' laj puub' ke'xsik' ruheb' li ralal xk'ajol laj Asaf, laj Hemán ut laj Jedutún. Eb' a'in neke'xseeraq'i li k'aru nak'utb'esiik chiruheb' xb'aan li Yos, naq yookeb' chi xch'e'b'al li aarp, li b'iolín ut li tzojtzoj. A'aneb' a'in ke'sik'e'k ru chi k'anjelak chiru li Qaawa'.
2Sa' xyanqeb' li ralal xk'ajol laj Asaf: laj Sakur, laj José, laj Netanías ut laj Asarelá. Li nataqlank reheb', a'an laj Asaf, li xyuwa'eb', li naxye reheb' li k'aru nak'utb'esiik chiru xb'aan li Yos rub'el xyehom li awab'ej.
3Waqib'eb' sa' xyanqeb' li ralal xk'ajol laj Jedutún: laj Kedalías, laj Serí, laj Isaías, laj Simí, laj Jasabías ut laj Matatías. Li nataqlank reheb', a'an laj Jedutún, li xyuwa'eb', li naxye reheb' li k'aru nak'utb'esiik chiru xb'aan li Yos naq yo chi xch'e'b'al li aarp re b'anyoxink ut xloq'oninkil ru li Qaawa'.
4Sa' xyanqeb' li ralal xk'ajol laj Hemán: laj Bukías, laj Matanías, laj Usiel, laj Sebuel, laj Jerimot, laj Ananías, laj Jananí, laj Eliatá, laj Kidaltí, laj Romamtí-Eser, laj Josbekasa, laj Malotí, laj Hotir ut laj Majasyot. 5Chixjunileb' a'in, a'aneb' ralal xk'ajol laj Hemán, aj ilol moy u li nak'anjelak chiru li awab'ej, jo' chanru kiyehe'k re xb'aan li Yos naq taaterq'usiiq xwankil. Ut relik chi yaal naq li Yos kixk'e kaalaju ralal laj Hemán ut oxib' xrab'in. 6A'an li yuwa'b'ej nak'amok chaq b'e chiru chixjunileb' li neke'b'ichank sa' xk'anjel li Qaawa', rik'in tzojtzoj, aarp kach'in xyaab' ut li nim xyaab'.
Laj Asaf, laj Jedutún ut laj Hemán neke'k'anjelak jo' ke'taqlaak wi' xb'aan li awab'ej. 7Waqxaqib' ro'lajuk'aal (288) li xk'ihaleb' laj b'ichanel tzolb'ileb' chi us re b'ichank chiru li Qaawa'. K'eeb'ileb' ajwi' sa' ajl eb' li rech'alal.
8Toja' naq ke'xb'uuli rix li k'anjel li te'tz'aq li junjunq, jo'eb' li tiix jo'eb' li toj saaj, jo'eb' laj tzolonel jo'eb' ajwi' li tzolom.
9Naq ak ke'b'uulik chirix li k'anjel, li xb'een li kitz'aqk, a'an laj José aj Asaf; li xkab', a'an laj Kedalías rochb'eeneb' li ralal xk'ajol ut li rech'alal (kab'lajuheb'); 10li rox, a'an laj Sakur rochb'eeneb' li ralal xk'ajol ut li rech'alal (kab'lajuheb'); 11li xka, a'an laj Isrí rochb'eeneb' li ralal xk'ajol ut li rech'alal (kab'lajuheb'); 12li ro', a'an laj Natanías rochb'eeneb' li ralal xk'ajol ut li rech'alal (kab'lajuheb'); 13li xwaq, a'an laj Bukías rochb'eeneb' li ralal xk'ajol ut li rech'alal (kab'lajuheb'); 14li xwuq, a'an laj Jesarela rochb'eeneb' li ralal xk'ajol ut li rech'alal (kab'lajuheb'); 15li xwaqxaq, a'an laj Isaías rochb'eeneb' li ralal xk'ajol ut li rech'alal (kab'lajuheb'); 16li xb'ele, a'an laj Matanías rochb'eeneb' li ralal xk'ajol ut li rech'alal (kab'lajuheb'); 17li xlaje, a'an laj Simí rochb'eeneb' li ralal xk'ajol ut li rech'alal (kab'lajuheb'); 18li xjunlaju, a'an laj Asarel rochb'eeneb' li ralal xk'ajol ut li rech'alal (kab'lajuheb'); 19li xkab'laju, a'an laj Jasabías rochb'eeneb' li ralal xk'ajol ut li rech'alal (kab'lajuheb'); 20li roxlaju, a'an laj Subahel rochb'eeneb' li ralal xk'ajol ut li rech'alal (kab'lajuheb'); 21li xkaalaju, a'an laj Matatías rochb'eeneb' li ralal xk'ajol ut li rech'alal (kab'lajuheb'); 22li ro'laju, a'an laj Jeremot rochb'eeneb' li ralal xk'ajol ut li rech'alal (kab'lajuheb'); 23li xwaqlaju, a'an laj Ananías rochb'eeneb' li ralal xk'ajol ut li rech'alal (kab'lajuheb'); 24li xwuqlaju, a'an laj Josbekasa rochb'eeneb' li ralal xk'ajol ut li rech'alal (kab'lajuheb'); 25li xwaqxaqlaju, a'an laj Jananí rochb'eeneb' li ralal xk'ajol ut li rech'alal (kab'lajuheb'); 26li xb'eleelaju, a'an laj Malotí rochb'eeneb' li ralal xk'ajol ut li rech'alal (kab'lajuheb'); 27li xjunmay, a'an laj Eliatá rochb'eeneb' li ralal xk'ajol ut li rech'alal (kab'lajuheb'); 28li xjun xka'k'aal, a'an laj Hotir rochb'eeneb' li ralal xk'ajol ut li rech'alal (kab'lajuheb'); 29li xwiib' xka'k'aal, a'an laj Kidaltí rochb'eeneb' li ralal xk'ajol ut li rech'alal (kab'lajuheb'); 30li rox xka'k'aal, a'an laj Majasyot rochb'eeneb' li ralal xk'ajol ut li rech'alal (kab'lajuheb'); 31li xkaahib' xka'k'aal, a'an laj Romamtí-Eser rochb'eeneb' li ralal xk'ajol ut li rech'alal (kab'lajuheb').